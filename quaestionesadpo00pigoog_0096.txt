..82-

esse corruptum, minime autem toturn carmen Ovidio abiudicari·
dum.

Postremo confutatis argumentis quae in hoc carmen prolata
sunt, imprimis animadverte quot pulchra et vere Ovidiana in eo
emineant. Nam quicumque puro et non praeoccupato animo
hanc epistulam perlegerit, statim sentiet quanta ingenii facilitas
et orationis venustas in omnibus partibus eluceat, et vix intelle·
get tantam rei poeticae calliditatem et styli elegantiam inepto
cuidam imitatori tribui unquam potuisse. Harum virtutum iam
quaedam exempla supra attulimus, cum Ovidii indolem et inge·
nium certis notis designare conati sumus (c. ΙΙΙ, lV). His adicere
liceat quae saepe laudatus De Vries indicat, op. cah, p. 145 : v. 11·
12, in quibus acumen vere Ouidianum deprehendere quilibet
potest; vel v. 51 sq. quibus femineus amor tam ingenue effun-
ditur; tum v. 77 sq. quibus sententia saepe usurpata exprimitur.
Animadvertit quoque vir ille elegantiarum peritissimus quanto·
pere cum ipsius Ovidii arte conveniat appellatio illa ad Phaonem,
si modo illam difficultatem v. 96, quae levi admodum mutatione
possit corrigi, nimis premere nolueris, Denique in summo
honore alii quidam loci habendi sunt, praesertim illa dolentis
animi querela, v. 137 sqq. vel illa spei et metus pugna pectus

puellae dilacerans, v. 175 sqq„ postremo versus illi, 215 sq.
omniurn nitidissimi etvividam rei imaginem ante oculos ponentes:

lpse gubernabit residens in puppe Cupido ι
lpse dabit tenera vela legetque manu.

igitur in hac epistula plurimi leguntur versus Ovidiano ingenio
dignissimi et sententiae tam ingeniose excogitatae tantaque
venustate exornatae, ut infelici imitatori ea omnia tribuere auda·
cior prorsus temeritas sit. Tam apte quoque cum ceteris Heroi-
dibus morum descriptiones, rerum narrationes, fabularum
affectatio, denique ironica quaedam explicandi argumenti ratio
consentit, ut aut Ovidius aut poeta non Ovidio impar hanc
epistulam scripsisse videatur3 cum vero tantus imitator ex
recentium grammaticorum fecunda mente oriundus sit, quendam
aliurn poetam, sive ex antiquis, sive ex posterioribus, componere
hoc carmen potuisse non credo.

 

