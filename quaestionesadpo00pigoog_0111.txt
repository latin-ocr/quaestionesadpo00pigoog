recentiorum effigiem, sed ad gravitatem et simplicitatem Homerici
aevi adumbratas ; attamen adeo variegata est illis facies ut omnes
fere puellarum amantium species ante oculos nostros transeant,
neque quicquam artificiosius et uberius desideres.

Amabile sane Ouidianum semper est ingenium et eximiis vir·
tutibus praeditum, in hoc tantum vitiosum quod frenis coercerci
nescit. Quoniam enim parum temperans erat poeta, copia et
facilitate abreptus excurrebat, neque in clivo retineri poterat
quo a rectis ad prava deflectitur. Carpendus est igitur Naso quod
heroicae istae feminae adeo ab antiqua gravitate discedunt, ut
contra lasciviores et voluptatis cupidiores se praestent. Praeterea
litteris nimiis imbutae sunt, quippe quae totam fictarum vetusta·
rumque rerum doctrinam congessisse videantur atque in epistulas
incaute effundant ; garrulae etiam nimiaque loquacitate effutientes
et quas, controversiis et suasoriis exercitatas, ex rhetorum
umbraculis alacriter evasisse dicas ut vires suas et recondita
artificia experirentur.

Non igitur mirum est in Epistulis ita procedere Ovidium ut
vitia radat nec raro in scopulos impellatur; ideo et vim in sen·
tentiis et gravitatem in narrationibus ac descriptionibus nonnun-
quam desideres; et pariter in oratione repetitiones lususque ver·
borum aut contrapositorum atque quadratorum acumina puti-
dumque leporem resecare saepius velis. Quid tum? Omnia ista,
maculae naevique, vix tunc aspiciuntur, cum attento animo
oculisque singulas carminum partes rimamur3 namsi morosi
grammatici studium voluntatemque in legendis Her. Epistulis
dimittis, tot tantisque dicendi virtutibus et omnis generis
praestantiis vitia involvuntur, ut prope tibi evanescant etflumine
orationis abripiantur, adeo splendidus est carminum color,
illustres translationes, similitudines et exempla, atque effusa
aequaliter suavissima et laetissima lux, unde efficitur ut res prope
oculis subiciantur. Praeterea fluidam puramque orationem
miramur, quae nusquam adhaerescit, ita ut liquidius faciliusque
nihil requiramus3 quae tamen interdum, si res argumentumque
petit, unacum sententiis affectibusque incitatior fertur, raucisque
etiam fluctibus assurgit, et tragicum nescio quid sonat. Denique
sermo sincerus, luculentus et idem gravis est, numerique poetae

Prrnr. — Ovidii epist. Her. 7

 

