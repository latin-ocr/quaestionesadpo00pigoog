..25-

scribentium et dolentis animi teneras querelas fundentium; in
quo opere cavere ne uno tenore flueret illa cantilena et fastidio*
sum quid'brevi resonaret, non humani fortasse ingenii erat. ln
omnibus enim his epistulis non varia est puellarum condicio,
quae avitis, sive ad bellum profectis sive alia laudabili causa
procul agentibus, sunt derelictae. Amor tamen simplex affectus
est, cuius commotiones magnam diversitatem non affectant;
nempe sive Penelope ad maritum, sive Phaedra ad amatum pri·
vignum, vel puella Ariadne ad Theseum, vel Paris ad Helenam
scribit, omnes flagrantis pectoris sensus eosdem effundunt, et de
absentibus aut obnitentibus amatoribus queruntur, etin spem
desperationemque uicibus alternis abripiuntur, vel in iram indi-'
gnationemque erumpunt, vel ad preces devolvuntur. Illi porro
animi motus semel et iterum feliciter posse in epistula describi
haud infitias eo; at si vicies eandem materiam tractare suscipias,
vix effugere fastidiosas repetitiones propter operis brevitatem
possis. Maiore et longiore carmine opusest, ut contingat varietas,
quae ex temporis, sexus, condicionis ingeniique diversitate exori·
tur; ideo in epico quidem aut tragico poemate multiplicibus colo-
ribus depingi personae et distingui factapossunt; epistulae autem,
suapte natura breviores, ad lectoris delectationem varias satis'
narrationes descriptionesque non apte excipient, praecipue si
idem omnibus argumentum fuerit.

Forsitan igitur praestitisset Ovidium, uberrimo et tam flexibili
ingenio praeditum, ad aliud quodvis carminum genus se contu'·
lisse inquo mollis dexteritas mentis pluribus et gratioribus ver·
sibus enitere potuisset. Sed quoniam ad hoc Epistularum opus
se accinxit, observandum venit huiusmodi poemata illi tantum
bene succedere potuisse, cui fecundissimi, candidissimi, atque
ad percipiendas exprimendasque res sensibus obiectas aptissimi,
vis summa ingenii contigisset. Etenim in effingendis heroici
aevi personis oportet poeta, quasi praesentium temporum
morumque oblitus, ad aetates mente confugiat quibus adum·¹
brati viri feminaeque vixerint, sensus autem affectusque exuat
qui recentiorum ct aequalium proprii sint, prorsusque antiquum
sibi comparet animum : quae sola condicio ad describendos vetus·
tos mores aptissime scriptorem instituit.

 

