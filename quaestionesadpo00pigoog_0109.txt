voluptatis prae se ferat. Quod cum nonnunquam egregie fecerit,
in Epistulis praesertim singulari quodam modo mihi iecisse
videtur.»

Tum ad transferendas et versibus et pedestri sermone Heroides
ex latina in recentiores linguas iarn pridem eruditissimi viri, Itali,
Galli, posteriusque Hispani, Portugalli, Angli, Germani aliique
varia fortuna se accinxerunt1. Eas attento animo Racinius
nostras perlegerat, et nonnullos in huius tragoediis locos ex
Epistulis adumbratos odoratus est nasutus existimator2. Denique
iam a primis recentioris aevi aetatibus, Ovidii exemplum secuti,
nonnulli ingeniosi viri Heroidum genus retractarunt. « Epistulas
Heroidum Ovidii exemplo effinxere latino carmine Eobanus
Hessus, balduinus Cabilavius, lo. Meursius, et in sacrarum

'Heroidum libris Claudius Espencaeus. Didonis ad Aeneam
epistulae respondit Nic. Heinsius, p. 211 poematum3 Phaedrae
ad Hippolytum Sidronius‚ S. J. ³. ›>

Denique hoc carminum genus imitati sunt ex recentioribus
multi4. Quondam enirn poetis quibusdam libuit in una et altera
Heroide lascivire3 quo pacto clarissimus ex Anglis Pope epistulam
Heloissae ab Abaelardum composuit, in qua pectoris amantis
affectus et dolores exquisita arte descripti sunt. Non mirum
autem est poeticis omnibus coloribus hanc esse pictam, curn
quia argumentum sollerti iudicio delectum fuerat, utpote adhoc
carminum genus plane accommodatum, tum quod ipsa personae
huius litteratae natura et indoles, non ex heroico aevo sed ex
recentioribus temporibus sumptae, epistulam amatoriam felicis·
sime admittebat. Haec in Gallicam linguam libera imitatione
translata a nobili quodam poetas, renovandi huius carminum
generis quasi signum fuit, unde plures heroidum et heroum
epistulae eruperunt, quae tamen magna parte non vulgatae sunt,
et merita oblivione obrutae iacent⁶.

1. V. in edit. Lemair.‚ vol. Vlll, notitiam litterariam.
2. Nageotte, op. cil„ p. 277.

3. V. in edit. Lemair., vol. Vlll, p. 362. Not. liu.

4. V. in edit. Lemair. Notit. lita, p. 361.

5. V. Colardeau, Opera.

6. Cl. laharpe‚ Opera varia et Heroid. Praefationem.

 

