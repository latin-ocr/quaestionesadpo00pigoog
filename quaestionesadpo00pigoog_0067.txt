............. sequar atris ignibus absens,
Et cum frigida mors anima seduxerit artus,

Omnibus umbra locis adero, dabis, improbe, poenas. ·

Irr Ovidiana autem imitatione evanuit ille incitatus animi
motuS, et frigidius effingitur inflatis, parum aptis etiamque
redundantibus verbis coniugis deceptae imago. Simplex et vehemens
commotio candidissimis vocibus apud Vergilium erumpit, cum
per ludibrium Aeneae fidem et pietatem exagitat Dido, lV, 597 ι

................ En dextra fidesque
Quem secum patrios aiunt portare penates,
Quem subiisse umeris confectum aetate parentem.

Gravitate autern et affectu laborat Ovidius, cum parum pressa
oratione exclamat ι

Sed neque fers tecum, nec, quae mihi, perfide, iactas,
Presserunt umeros sacra paterque tuos;

nec considerate Aeneae umeris et patrem et sacra simul imponit.
Vergiliana Dido simplicissimis et exactis verbis praeterita
beneficia commemorat, Aen. IV, 373 ε

.................. eiectum litore, egentem
Excepi, et regni demens in parte locavi.

Ovidiana vero subtilius, fusius, nec sine tumore addit se
Aeneam a fluctibus eiectum tuta statione recepisse et vix bene
audito nomine regna illi dedisse a. “

Est etiam ubi impensa esse videatur Ovidii opera ut minutiis
Vergilianum exemplum distingueret ε ita templum Sychaeo in
Aeneide sacratum, IV, 459,

Velleribus niveis et festa sronde revinctum,

ab Ovidio redundantibus aut minus significantibus vocabulis
commemoratur :

Oppositae frondes velleraque alba tegunt.

Denique quaecumque epicam maiestatem apud Vergilium spi-
rant, ab Ovidio franguntur, et enervantur, et orationis coloiibus
potius diversis quam exactis, sobriis, vividis verbis exprimuntur,

 

