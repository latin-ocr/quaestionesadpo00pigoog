..92-

Amatoria carmina legere et exarare3 et tantum Ovidii studium
erat ut mirandus quidam monachus xv. s.‚ postquam Remedia
A. transcripsisset, haec candidus addiderit (ms. 8217. Not. et
Ext. op. cit, XXIX, p. 24o): « Explicit Ovidius de Remedio
A, quem ego frater bertrandus Ginesse‚ ordinis fratrum mino·
rum conventus Rhutenensis, scripsi in vigilia conceptionis B.

Mariae. lncepi quidem ipsum scribere hora quinta de mane et
finivi eadem die hora undecima ante mediam noctem, an. dom.
1467... Ad laudem et gloriam V. M. Amen. s Ovidii igitur et
carmina amatoria et Heroides non mirum est lectitasse turbam
illam cantorum, qui Provinciales dicuntur atque vetere lingua
Gallica aliquid recitabant aut scribebant. ldeo viros vel feminas ¹
qui in Epistulis locum obtinent commemorarunt inter alios
Guiraldus de Galansone¹, Auctor Fabulae quae dicitur Fla
menca²‚ Christianus de Trecis in Erec 7551, Auctor Fabulae
quae dicitur Rosas. Tum apud Germanicos eadem prope tem·
pestate heroides in honore fuisse constat, quoniam illarum puel
larum nomina referri a Conrado in Troianerkrieg 787, 795,
22141, et passim, et ab aliis docet Κ. Rartsch, op. cit„ p. XlX·
LlV3 ex cuius disquisitionibus elucet omnes Ovidianas heroinas
praeter Sappho per medium aevum innotuisse.

lam eos, qui illis temporibus litteris latinis imbuti essent, et
cetera Nasonis carmina et Epistulas coluisse testimonia adsunt3
nam Vincentius bellovacensis (cf. Hist. titt, XVlll, p. 449·5r9)
in Speculum historiale, 6, rod-122, tabulam Ovidianorum
scriptorum hanc profert : « De Ovidio poeta et scriptis eius. Eo
tempore legitur Ovidius Naso floruisse, qui scripsit multos libros
metricos, ex quibus sunt de Nuce libellus unus, invectiones in
lbin, epist. lib. l sine titulo (Heroides), libri 3 (Amores), de
Arte Amandi lib. 3, Metam. lib. 15, de Fastis lib. 6, de Tristibus
lib. 5, de Pont0, lib. 4. De his omnibus pauca eleganter dicta et
ea praecipue quae moralia videntur excerpere et his inserere

1. Cf. K. Bartsch, Denlmdler der Provenroliscben Litteralur, stuttgart, 1856,
p. 98, 17 et passim. Cf. Albrecbi ton A. p. XX.

2. Cf. Raynouard‚ Lexiqne roman, 1, 9 et 10.

3. ln oratione matronae adpraedam Io. de Meung, 13316 sqq.

 

