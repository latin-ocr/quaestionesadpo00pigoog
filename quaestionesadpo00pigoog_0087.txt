Ovidio demonstrare conatus est ¹. Gravissimae huic visae sunt
ratiocinationes Birtii (op. cil, p. 389 sq), qui, arte metrica dili·
genter excussa, epistulas inter se comparavit, et quantopere hae
duae a ceteris discrepent comprobare aggressus est. Sed Birtii
animadversionibus repugnat Riese 2 et evincit illius tabulis nihil
confirmari, quia similitudines inter priores et posteriores epistu-
las tales eniteant ut Ouidianum originem prodant. Hanc cogna-
tionem inter ep. XVI et XVll ceteraque poetae scripta exstare
fatetur Bilger‚ sed nihil hac er re concludi posse censet3 namet
ei, qui Ovidii carmina imitari vellet, saepius ea erant legenda,
ita ut necesse esset eum permulta memoria retinere, et nisi essent
similitudines, epistulae illae nunquam genuinae putatae essent ³.
Ceterum multa inepte dicta ei videntur, et aliena ab usu Ovidiano‚
et sensu carentia, et arti grammaticae ac metricae repugnantia,
denique vitia nimis multa esse quam ut illas epistulas, una
cum ep. XVIII-XXI ab Ouidio compositas esse credamus (op. cit,
p. 125·127). Haec propria sit huius viri opinio, quoniam Ovi-
dianae virtutes, quas in his epistulis agnoscit, nescio cui imitatori
tribuere mavult. Ego vero quaeram quis esse potuerit callidissi-
mus ille artifex, et cur ille tam subtilis, elegans, sollers lepi-
dusque Pseudovidius nullum sui vestigium in grammaticorum
commentariis reliquerit. Nonne melius difficultas de hac quae·
stione expeditur, si epistulas Ovidianis iere omnibus notis signa·
tas ab ipso Ovidio compositas esse censes?

ln tanta caligine et sententiarum diversitate, cum damnatarum
Heroidum materiam, tenorem, scribendi artem considero, equi-
dem eorum opinionem libentius amplector, qui leviora ista
omnia esse argumenta iudicaverunt, quam ut ullam Her. Nasoni
detraherent. Nam cumipse Mueller pronuntiet bonitate aut pra-
vitate incertorum librorum definire aetatem esse apertam temeri·
tatem, nonne mira videbitur illorum levitas qui audacibus decre·
tis has aut illas Heroides suppositas statuunt? Nullam enim satis
certis argumentis Ovidio abiudicari posse illi ostenderunt, et

1. Paridis el Helenae epist. sintne Ouidii, 134 p. Marpurgi, 1888,
2. lahresb. v. Bursian, 1877. p. 21 sqq.
3. Bilger‚ op. cil„ p. 122.

 

