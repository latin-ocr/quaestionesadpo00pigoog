*21-

celebraverat 1. a Sed quod huiusmodi figmenta 'quaedam in
antiquis Graecorum scriptis deprehendi possunt, non inde
sequitur ex tali fonte hoc carminum genus manasse, quale
Ovidius constituit. Concedo quoque Diltheyio auctorem fuisse
Callimachum poematis‘alicuius elegiaci de Cydippa scripti, sicut

Ovidius ipse innuere videtur Rem. 381 sqq, ubi diversa poeseos
genera digeruntur ι

Callimachi numeris non est dicendus Achilles ;
Cydippe non est oris, Homere, tui ¹.

Neque repugno quidem Comparettio ³ qui Sapphus historiam
ab Alexandrinis poetis tractatam esse et Ouidianum argumentum
ex iis desumptum putat. Sed nihil amplius inde colligi potest,
nisi Ovidium sese ad Callimachi elegiam aut alium quendam
poetam applicasse. Quid turn? Non ideo liquet insertas hoc
aut illo carmine esse litterae, et nullo argumento evincitur
Aristaeneti epistulam 4 ex Callimachi Cydippa, mutatis in pede-
strem orationem versibus, expressam et contractam esse 5.
Denique quod epistolium tenerum Rufinus quidam numero ele·
giaco Elpidi suae Epheso scribit, Anth. Pal. V, 9, et deinceps
inter rhetorum epistulas amatorias soluto sermone scripta una
fertur heroidis feminae, Medeae ad Iasonem, a Theophylacto
Simocatta (Boisson, edit. p. 63) saeculo sexto exeunte vel sep·
timo post Chr. n. composita ⁶, minime illis poetae vel rhetoris
cuiusdam raris figmentis poeticum litterartun genus efficiebatur,
et imitatum eos auctores esse Ovidium autnon imitatum pariter
contendere privata persuasione potes, ita ut carmen novum
Epistulis suis unum Ovidium constituisse mihi existimare liceat.

Nunc ad alteram sententiam venio, virorum scilicet eorum,
qui, Burmannum secundum, ad Prop. IV, 3, secuti, Propertii
imitatorem Ovidium fuisse contendunt, argumentum vero

1. C. Diltheyi, Obstru. in epist. her. ovid, part. 1, in Indice scholarum, 1885,
Goettingae, p. 3. .

2. C. Diltheyi, Da Callimachi Cydippa, Lipsiae, 1863, p. 1.

3. Comparetti, Sulla epistola Ouid. di Saffo aFoone, in Publicazioni del
R. 1. Fireuze, 1876, p. 52.

4. Aristaen. Epist. Amat„ I, 10.

5. C. Dilthey, De Call. Cydippa, p. 27.

6. C. Dilthey‚ observ„ op. cil, p. 4·5.

 

