-,0-

ceteris anteponendus. Liceat sententiam Luc. Muelleri, qui rem
acu tetigit, referre, da re mel. Vll, p. 408 : «Maronis, etsi fuit
poeta quam versificator longe melior, placita probavere haud
pauci. Deinceps Ovidius, novae auctor artis, pleraque veterum
licentiarum, quae mixtae erant latina proprietate et graeca, dum
recidit, pariter elegantiae et libertati prospexit. Hunc igitur
virum, qui principatum haud dubie tenet artis latinae, venere-
mur, hunc imitemur. Hic sciat se plurimum profecisse, cui plu·
rimum probetur Ovidius. Huius quot sunt versus, totidem sunt
artificia, quovis Phidiae illa vel Praxitelis opere non minora. Et
quod semper est perfectae indolis poeticae, curn sentias artem
inesse summam, laborem persentiscis nullum. n Tum ex ani·
madversionibus in hoc capite collectis forsitan aliud concludere
liceat, quod ad Her. epistulas Ovidio vindicandas haud parvi
momenti sit, scilicet inter haec et cetera Ouidiana carmina, quod
quidem ad elisiones, caesuras, rhythmos, clausulas, totumque
versuum artificium attinet, nihil interesse ¹.

1. Cl. Eschenb., Matr„ op. cit„ p. 8 sq.‚ 16 sq.

 

 

 

