...81-

arbitror, quam iudicet vir in his rebus summae auctoritatis,
L. Mueller, qui scribit, op. cit, p. 49, Sapphus epistulam et
Ovidii Heroides indubitate genuinas, sive compositionem carmi·
nis seu versuum sermonisque artem respexeris, inter se esse
simillimas. a

Superest ut de altero Lachmanni dicam argument0, qui nomen
Erichthus, v. 139, in sola Lucani Pharsalia, VI, 507 sqq. occur·
rere et veneficam quandam Thessalicam designare statuit. At
demonstrat De Vries, op. cit, p. 136 sq. Erichtho nomen iam
multo ante Pompei aetatem exstitisse et igitur cadere totam illam
argumentationem qua post Lucanum demum epistulam esse
scriptam evinci sit tentatum. Praeterea in melioribus codicibus,
Franc. Harl, non Erichth0, sed Eny0, vel corrupte Eritho tradi-
tum esse docet N. Barbu, op. cit, p. 37 sq., lectionem autem
Eritho mero errore pro« Erinys» a librario quodam scribi
potuisse. Hanc sententiam tuitus est quoque De Vries, op. cit,
p. 137, etsi lectio proposita non admittenda videtur quod <r nul-
lum aliud talis Enyus vestigium apud scriptores antiquos repe-
riatur» (Vries, p. 138), quid obstat quominus hoc nomen Luca·
nus ipse aut ab Ovidio, ut censet Comparetti¹‚ aut ab eodem
auctore desumpserit, quem Ovidius secutus sit? ’

lam ad sermonem huius epistulae veniamus, quem vehemen-
tissime inter alios impugnavit Birt (op. cit, p. 388 sqq.) quasi
putide inflatum vocumque ac sententiarum iteratarum artifici0,
frequentato usque ad taedium, plane subditiciam epistulam pro·
dentem. At comprobasse videtur De Vries neque v. 153 pie
adverbium posse offendere, neque v. 125 in regionibus numerum
pluralem suo sensu carere, neque v. 53, sicut ex codicibus
emendari possit, quicquam esse reprehendendum, nec gravidae
genua v. 174 vel ora vigilant sensibus v. 132 suspicionem movere
posse, nec cruciare pectora mora v. 212 locutionem esse ridiculam
etc. ². Igitur statuit vir eruditus ex eiusmodi observationibus,
praesertim in misera codicum huius epistulae condicione, nihil
posse effici nisi ut censeamus (op. cit., p. 144) textum hic illic

1. Sulla Epistola Ouldiana di Saffo a Faonr, in Public. del R. Ι. di studi supe·
riori di Firenze‚ vol. ll, p. 19, a. 1876.
2. Op. cit„ p. ¹42 sqq. Cf. Commentarium his versibus subiectum.

91111- Ouidii epist. Her. 6

 

