inscriptae Heroides, quas, curn olim Α. Sabino tribuerentur, his
sane temporibus ad Angelum Sabinum, poetam Italum s. xv
referendas esse planis argumentis demonstravit O. lahn in Diar.
antiq. litt. a. 1837, p. 631. Eandem Ouidianam imitationem
prodit elegia quae dicitur Complanctus Phaedrae de Hippolyti
recessu eta Petro de Lunesana a. 1414 composita est1.

Cum typographica ars in lucem prodiisset, Ovidii carmina
¹ inter prima latinorum opera numerantur, quae typis mandata
sunt; nam editio princeps operum, Romae a. 1471, duobus
voluminibus in fol. comprehensa, ex recognitione Ιο. Andreae
Al. vulgata est, eodemque anno Bononiensis quoque editio, a
Francisco Puteolano accurata, Ovidianas Her. Epistulas inter
cetera carmina impressas protulit; deinceps vero cum reliquis
operibus collectae aut seiunctae illae meritam sane editorum
et emendatorum curam in se converterunt2. His operam stre-
nuam navarunt eminentissimi in litteris viri, Aldi, Naugerius,
Micyllus, Bersmannus, Heinsius, Burmannus, omnesque in prae·
sationibus ingenium, suavitatem, colorem artemque harum epi·
stularum exquisitissimis verbis laudaverunt. Postremo apud
recentiores ad illustrandos et emendandos difficiliores Heroidum
locos plurimum neque incassum laudatissimi insudarunt inter
Gallos Amar, inter Germanos, lahn, LoerS, Merkel, Sedlmayer,
alii, quorum opera et commentariis resanatus omnino et perpo-
litus Ovidius studiosis contigit. Una fuit omnibus sententia,
eademque admiratio quarn Guido Morillonius disertissime in
dedicatione editionis suae, 1516, effundit: « Cum superioribus
diebus a dialecticorum maeandris mentem relaxarem, sacrum
illud Musarum deversorium repetens, in Heroides illas Ovidianas
forte incidi. Dii boni, quam multiplici eruditione refertas, quam
lepidissimis salibus concinnatas! Omne tulit punctum, ut inquit
Flaccus, qui miscuit utile dulci. Quod quidem aut nemu, utputo,
aut noster hic Naso est assecutus : qui ita seria mellitis figmentis,
figmenta seriis miscet, ut satis nescias plusne utilitatis aut

1. 148 versus. Edidit Sedlmayer in Proleg. crit.
2. Cf. Index edit. Lemairianae appositns3 Teuffel, op. cit.; Sedlmayer,
Prolcg. crit„ p. 1, rr. 19 sqq.

 

