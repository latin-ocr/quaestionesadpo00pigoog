-85-

dine, orationis colore, numerisque Nasonis morem in omnibus
elucere. Epistularum ipsarum natura, quae germanam huius
poetae dictionem et levem ingenii indolem prodit, eas eidem
adicit. Artem quoque inventionis ubique Ovidianam‚ nec nonin
exprimendis rebus subtilitatem et sententiarum extenuationem
agnoscimus. Omnia prorsuS, quae in XV prioribusque epist.
poetae nostro sollemnia vidimus, in reliquis quoque sparsa
reperiuntur. Argumentum enim, ut solet, exre amatoria sumptum
est; fabulae et antiquitas in frequentissimo usu sunt3 sensus et
motus animi ex eadem pectoris amantis condicione exprompti
et summa calliditate depicti3 virorum puellarumque ingenia et
personarum decor admirabili sane artificio exprimuntur3 viget
ubique narrationum et descriptionum honor; denique in prae·
stringendis rebus, quae ad veneream voluptatem pertinent,
cupidiorem pro consuetudine se Naso praestat, ita ut in omnibus
his epistulis eiusdem poetae ingenium et stilum deprehendas.
Ille ipse qui¹ detrahere poetae huic Paridis et Helenae litteras
conatus est, Al. Bilger (op. cit„ p. 1²3 et passim), quanquam in
vitia orationis inquisitorem acerrimum se praestitit, plurimos
locos elegantes et Ovidiana nota signatos quidem esse agnovit,
sed imitatoris vena effluxisse putat. Argutatio illa videri potest3
non enim quivis alius atque Ovidius vel Paridem hunc expressit,
qui callidissime rem amatoriam tractat et in adulterium feminam
impellit, vel muliebrem Helenae animum adumbravit, quae sin·
gulari arte amatoris fervorem supprimit, incitat, et alternis vici-
bus ipsum in spem desperationemque ante inducit, quam se
adulterio paratam innuat. ltaque J. C. Scaliger hanc epistulam
Ovidio vindicat his verbis, Poet. Vl, Vll : a Helenae responsio·
nem frustra simulac temere amoverunt ab Ovidianarum censu
critici; namet ea spirat vigetque illius ingenium3 ac stilus idem,
ac nescio an maior in hac sit ars. Etenim per initia tractat cau·
sam tanquam iniquam3 deinde quasi dubiam; postremo cedit.
Sententiae vero in illa divinae, quantas qualesque materia illa
pati potest. Quod si qua praeterea videntur curiosis meliora per·
fici potuisse, iidem meminerint hoc quoque ceteris obici posse. s>

Suus etiam leandri et Herus, suus et idem Acontii Cydip-
pesque epistulis honor est; ea enim inventionis felicitas, id com·

 

