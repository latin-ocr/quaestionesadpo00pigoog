..76-

aquae, nec lac lacti similius videri, quam haec carmina reliquis
Ovidii poematis et imprimis prioribus illis epistulis. >s Neque
aliter de hac quaestione sentit doctissimus Loers qui diuturnum
studium in has Heroides contulit et omnes censet e dulcissima
Ovidii vena fluxisse ¹. Nempe in aestimanda poetarum oratione
circumspectum adhibendum est iudicium, nec voculam aut
phrasin raram etiamque ἅπαξ εἰρημένην statim damnare licet. Nam
si haec facultas commentatoribus concedatur, nescio an plurima
carmina temere delenda et abicienda sint. Vide quid de nostra·
tis Racinii aut Paschalis etiam oratione saepius recidere et mutare
voluissent grammatici, nisi codicibus cohibiti fuissent3 nonnun-
quam enim eruditi viri, strictam sermonis legem observantes
furorisque poetici obliti, audaciores voces et praefulgentia lumina,
quasi vitiosa, emendare cupierunt.

ln hoc quaestionum genere una salus est, si veterum auctori·
tatem et codicum testimonia amplecteris et tenes3 quae quidem
eorum sententiae repugnant qui Epistularum partem Nasoni
detrahere conantur. Cum enim antiqui omnes grammatici nihil
dubium fecerint quin tota series Ovidiana esset, neque ullum vel
minimum indicium de nescio quo alio auctore compertum
habeamus, recentiorum de hac re argumentationes ex fecundis
mentibus exortas esse et minime fidem facere existimandum est.
Quidquid igitur aJ. C. Scaligero usque ad atrocissimum Lehr·
sium de spuriis Heroidibus disputatum est, incerto fundamento
mihi videtur esse stabilitum. Una sit legitima de harum epistula·
rum fide ambigendi causa, videlicet si non asseveratione inani,
sed argumentis et rebus penitus inspectis nullam fere posteriori·
bus Heroidibus cum prioribus similitudinem esse comprobetur;
alioquin ego diversa actu, si libuerit, asseverare potero et mea
vice simillimas eas esse omnes contendere :

facies non omnibus una,
Nec diversa tamen, qualem decet esse sororum ².

Equidem fateor, etsi quasdam harum epistularum partes
asperiores et fluxas arbitratus sum, nunquam dubius steti quin

1. Loers in edit. Her. Prooem. C. Ill.
2. ond„ Metam„ Il, 13.

 

