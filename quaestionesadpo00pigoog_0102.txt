..33-

lta et XXl epist. praecipue in vetustissimis codicibus truncata
profertur, adeo ut duodecim tanturn primi versus reperiantur3

quae res Lachmannum impulit ut ex ea ceteros versus expelleret,
tanquam Itali alicuius fraude fictos. Quid autern inde colligi
potest, nisi codices Ovidianos adversissima fata expertos esse?
Licet vero plerique post duodecimum versum deficiant, exstant
tamen in quibusdam nec spernendis membranis, decimo quinto
saeculo manu exaratis, et iarn in principe editione exhibentur
partes quae in vetustioribus exemplaribus exciderant1. Epistulae
quoque XVI versus 39·142, qui in plerisque libris et in Planudis
versione graeca desunt, quin Ouidio digni sint, nulli dubitan-
dum videbitur, qui venustum eorum colorem, et elegantem
luxuriam, virtutes denique ipsaque vitia Nasoni sollemnia inspexe-
rit; ceterum pro Ovidianis partes eas habendas esse locupletibus
argumentis viri docti ostenderunt2. itaet XXI epistula iniuria
temporis atque interpolatorum audacia pluribus fortasse locis
depravata est3 quanquam vero et in hac et in ceteris nonnulla
reperiuntur quae Ovidio indigna videri possint, non inde effici·
tur ut pro adulterinis haberi debeant ε quasi constans ubique et
semper perfectus hic aut quilibet alius poeta in toto carminum
tractu permaneat!

Quosdam praecipue offendit diversa posteriorum epistularum
rati0, qua scribentis viri litteris aptissime cohaeret feminae
responsio. Igitur lahn aliique docti viri, ut hanc concinnam et
quadrantem compositionem explicarent, bis editas esse Heroides
contenderunt. Argumento illis fuit, quod in duas partes haec
carmina in quibusdam codicibus divisa exstent et XIV prioribus
liber primus, et Vl posterioribus liber secundus inscriptio sit. At
si primum et iterum emendata et vulgata ea fuissent, quae causa
esset cur in veterum grammaticorum libris eius rei testimonia
omnino deficerent, quandoquidem talia de poetis aliis, ut de
Terentio et Apollonio Rhodio, tradita sunt? Quid refert in qui-
busdam exemplaribus inscriptiones illas legi? Eadem ratiocina-

ι. Cf. Loers in edit. praef. et Sedlmayer in Proleg. crit, p. 1.

2. In edit. comment. Naugerius, Van Lennep, l. lahn, laoers3 Sedlmayer vero
obliquis litteris eos versus expressit. .

 

