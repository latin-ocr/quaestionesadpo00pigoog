omnes Ovidianae sint, adeo et rebus et verbis proprium nescio
quid huius poetae videntur redolere. Nam cum materiam omnem
inventionemque earum cuiusque, et rerum dispositionem
artemque amplificandi, praeterea affectatum cupidius fabularum
et antiquitatis usum profusumque narrandi et describendi
studium, denique totum styli orationisque habitum et tenorem
diligenti cura perspexi, Ouidianum colorem referre omnes
Heroides visae sunt, et multo mirabiliorem futuram fuisse rem
duxi, si duo exstitissent poetae tam fluidi et felicis ingenii quan·
tum in his carminibus exhibetur, ut persuasum habeam esse
haec eius cui semper attributa sint.

lam accuratius introspicere iuvat epistulas de quibus aliquando
ambigitur, et quaedam de singulis exponere quae opinionem
nostram firmius corroborent. Et ut ad XV epistulam transeamus,
quae plurimum impugnata est, reicienda eorum est opinio qui
hanc Ouidio indignam eta Sabino aut quovis alio adulescentulo
scriptam esse censent. Nam primum, ut epistulam quandam
Sapphus ad Phaonem a Nasone concinnatam et vulgatam esse
evincamus, in promptu hoc est argumentum3 in illo enim
saepius celebrato Amorum loco versus leguntur conspicui illi,
ll, 18, 21 sqq. :

Scribimus ..............
Quodque tenens strictum Dido miserabilis ensem
Dicat, et Aeoliae Lesbis amata lyrae;

unde manifestum est aut deperditam omnino illam Ovidii epistu-
lam esse et hanc igitur ab audacissimo quidem, sed ingeniosissimo
certe poeta recentiore scriptam, aut eandem hanc esse quam
composuisse se ipse verbis enucleatis declarat. Quinetiam et
responsionem Sabini in eodem loco memorat, cum adiungit,
Am„ loc. cit. ε

Tristis ad Hypsipylen ab Iasone littera venit 3
Det votam Phoebo Lesbis amata lyram;

ex quo lectori, qui diligenti studio Heroides pertractaverit,
pggicdissimeglyquebit alludere hic poetam pulchro illi Epist. Sap.
, v. 1 :

 

