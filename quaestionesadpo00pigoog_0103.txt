..89-

tione igitur et in plures libros, si libeat, haec carmina dividere
possis, quoniam in gravissimis aliis codicibus liber tertius
quoque et quartus, quintus sextusque diversis Heroidum partibus
pro titulo est1. Scholiastarum haec consuetudo frequentissima
est, ut huiusmodi inscriptiones veterum poematis praeficiant et
epica tragicaque carmina, non minus quam elegiaca, in libros
aut actus distribuant. Ceterum nullum huius divisionis vestigium
in Ovidianorum codicum gravissimis et plurimis apparet.

Ultimum, ut quidam censeant sex illas quadrantes Heroides
post quindecim priores compositas esse, argumentum est, quod
longe deteriores sint, atque nimia loquacitate et omnino omni·
bus vitiis laborent quibus Ovidius virili aetate se contaminari
passus sit. Equidem harum nullam deteriorem prioribus haben·
dam esse, ut supra dixi, existimo, neque inter virilia et iuvenilia
carmina discrimen, quod ad poeticas laudes pertinet, magnum
invenio. Loquacitas'enim, rhetorum pigmenta, nimium sibi
indulgentis poetae vitia, descriptionum narrationumque copia,
fabularum et antiquitatis luxuria, orationis denique subtilitas
luminaque, et in prioribus huius carminibus etin iis quae virili
aetate scripsit, aeque animadverti possunt; sunt etiam quaedam
opera, sicut Fasti et Metamorphoses, quae et prioribus et poste·
rioribus gravitate atque inventionis laude praestare optimo iure
censeas. Tum in quindecim illis epistulis et in sex reliquis, nec·
non in ceteris Nasonis carminibus, eaedem virtutes enitent,
prorsusque ex eodem ingen-io fluxisse omnia iuvenilia viriliaque
videntur. Quoniam igitur nullum a doctis viris ad labefactandam
hanc opinionem argumentum allatum est nec fortasse indagari
potuit, omnes Heroidum epistulas ab Ovidio conscriptas et
eodem tempore editas esse malim contendere. Et si cui alia
opinio probabilior videtur2, eam quidem impugnare non in
animo nobis fuit, dummodo concedatur posteriores heroides non
dissimiles fere prioribus esse, immo argumenti tenore, narratio·
num aucupi0, scribendi arte, denique sollemnibus virtutibus
vitiisque Ovidiana nota signatas.

r. Ci. Sedlmayer, Proleg., p. 11, p. ¹03.
ι. Cf. supra c. l quae protulit J. Heuvves.

 

