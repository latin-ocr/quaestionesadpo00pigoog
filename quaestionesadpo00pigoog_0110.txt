CONCLUSlO

Ex ista poetarum turba, qui se ad scribendas Heroid. epistulas
accinxerunt, unus multo dignissimus Ovidius est quem litterarum
studiosi diligenti manu versent, utqui huius carminis inventor et
idem perfectissimusscriptorexstiterit. Nam quod apud Propertium
invenitur Arethusae ad Lycotan, aut Corneliae ad Paullum epi·
stula, non ex hoc tenui principio fluxisse illud poeseos genus,
neque magis ex aliquo graeco fonte manasse existimo 3 sed curn
Naso ingenii indole ad elegos propensus esset et in tragoediis scri-
bendis, quo tempore hae Epistulae compositae sunt, versaretur,
ideo ad excogitandum hoc poeticum genus choris et fabulis
Graecorum, praecipueque μονολόγοις impulsum eum esse censeo,
praesertim curn huiusmodi carmina et scholasticas rhetorum
consuetudines referrent et publicis lectionibus optime essent
accommodata.

Arellii enim Fusci et Porcii Latronis officinis informatum
Ouidianum ingenium in omnibus plane Heroidibus eminet, ita
ut non harum ulla huic abiudicari possit. Nam neque in sermone,
neque in numeris totoque dicendi genere quicquam vitiosius
uspiam inveneris quod illo poeta omnino sit indignum ideoque
spurium carmen prodat3 immo emunctis naribus iudicanti omnes
illae Epistulae videri possunt eadem manu elfictae esse, sive
argumentum, inventionem, fabularum narrationes, descriptiones,
sive sententias affectusque, sive denique totius orationis tenorem
intueris.

Sibi enim constat Ovidius cum hoc carminum genus tractat,
quod in re amatoria versabatur. Praeterea cum ille nimium sui
amator esset, atque mentis vi et intentione induere personas
nequiret quas descripturus esset, ideo eius ingenii lineamenta,
scilicet nitidam facilitatem, leporem, urbanitatem lasciviamque
in omnibus epistulis deprehendes. ln depingendis vero amantium
moribus affectibusque, dulcioribus praecipue, sed nonnunquam
et gravibus incitatisque, eminere Ovidium ¹fatebimur. Feminas
illas quidem velles minus delicatas esse et non expolitas ad

 

