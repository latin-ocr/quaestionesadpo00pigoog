„52-

quisquis eius et epistulas et carmina alia evolverit. Quantum
quidem ego existimare possum, mihi videtur poeta, antequam
scriptum aliquod in incude poneret, opera priorum legisse qui
in eodem argumento versati essent. lta facturn est ut quaedam
hic rettulerit quae iuratum eum esse ab illis forsitan dicas: quae
iniqua sane sententia sit, quoniam hic cum impetu quodam et
festinatione scribebat et animus ad revisenda et emendanda sua
illi deficiebat, ideoque fortasse non animadvertit nonnulla ex
aliorum poematis in ipsius carmina transmigrasse. Saepius autem
quae alii tractaverant argumenta, hic rursus quasi aemulus scri-
bebat et proposito accommodabat, nec tanquam ex Graeco versa
aut etiam ex Latino priore poeta translata haec repetebat, sed sua
et a semet iterum pensitata et mente elaborata proferebat. Neque
reprehendere equidem hoc exercitationis genus audeo, quo certe
proprietatem splendoremque verborum sibi Naso comparabat,
neque sine laude hunc puto huiusmodi certamina curn Vergilio
aliisve sibi sumpsisse, praesertim cum ipse, quae argumento
idonea essent, contenderit proprio cogitandi et scribendi more
modoque rursus concinnare,

ln huiusmodi locis propria enitet Ovidii indoles et ingenium.

Nam si singulos eius versus cum Vergilianis contuleris, gravita-
tem huic et ingenuam affectuum veritatem deesse agnosces.
Curae in primis ei est ut diversa verba et voces, dum eandem
seutentiam retinet, usurpet; sed infelix opera eius estquod pro·
prie a Vergilio, et poetice dicta, communibus et incertis saepe

vocabulis designantur. lta pro nitidis et significantibus illis ver-
sibus, Aen. lV, 366 :

........ sed duris genuit te cautibus horrens
Caucasus, Hyrcanaeque admorunt ubera tigres,

bas noster male definitas et universas translationes, adhibita
tantum cura ut vitentur verborum repetitiones, supponit :

Te lapis et monteS, innataque rupibus altis etc.

Gravi et sincero animi affectu in Aeneam Dido invehebatur,
Aen. IV, 384 :

 

