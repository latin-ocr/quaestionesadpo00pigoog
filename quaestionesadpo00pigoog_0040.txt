..23-

flevit et procorum precibus minisque spretis, pudica in gynaeceo,

omissis conviviis et omni nuptiarum cogitatione abiecta, totoque
. animo coniugis dilectissimi recordatione intenta permansit?
Ouidiana ista mollior est femina, quam caelibis uitae iam diu
taedet, atque dolet quod iaceat deserto frigida lecto, v. 7, itaut,
tam longae exspectationis impatiens et animo acrior, in locum
Ulixis virum alterum, Antinoum aut Eurymachum, suffectura
fuisse videatur. Qualem vero se praestat Sappho ista, quae nullo
pudore iam refrenata, Phaonem mollire enervata rei venereae
pictura conatur, dum lasciviam suam, crebram mobilitatem,
apta verba ioco, plurimum in lasso corpore languorem comme·
morat, XV, 45! Facetiori suo ingenio Naso nimium indulgens
irridendae nobilissimae puellae occasionem cupide videtur arri-
puisse, et efficta ab eo Sappho Eressiae illius potius meretricis,
arbitrio et licentia comicorum dilaceratae, quam Mytilenaeas
poetriae nos admonet. Haec sane mirum in modum mutata est
ab illa quae exquisitissimis modestissimisque verbis ‚de populari.-
bus puellis aut fortasse de Phaone querebatur& In informandis
igitur personis nonnunquam Ovidius carpendus, quanquam aliis
causis in antiquitate tractanda laudandus est.

Mirum est enim quanta huic sit fabularum cognitio et vetusta·
rum rerum doctrina, ut inter doctissimos poetas insignem locum
obtineat et cum Vergilio ipso hac de laude certare possit; quae
adeo singularis fuit, ut ex illa heroidum varietate appareat
omnium lere Graecorum Latinorumque poemata huic nota plane
esse. Nam quod aliquotiens a pristinis auctoribus dissentire hic
videtur, sicut in Penelopes epist. 15, 37, 63, 80, roo, ego censeo
in tractandis vatum commentis eum concessa licentia usum esse,
et consulto a fabula, qualis ab Homero tradita est, discessisse,
ut eam instituto suo accommodaret. Eodem quoque iure liberius
quaedam lacta interpretatus est, de quibus docti viri gravissime
in utramque partem disceptarunt, ut vix neglegentius egisse
Ovidius videatur, cum quintus ab love Paris dicatur, XVII, 60,
quia sextum aut etiam septimum, si poetis fidem praebes, eum

’ 1. aar. tyr. or„ eut. Bergk, 40 eut. terpsrg, rr. 2 v. 14, cf. rr. 33,
34¹ 41·

 

