ria Romanis imitanda praehuerint. At contortissima ista inter·
pretatio propria sit eruditi huius viri, ut quae in longius ducta

sit et ex sententiae nexu facillimaque verborum comprehensione

minime sequatur.

Nunc ut institutam hanc quaestionem persolvamus, oportet
de scholio pauca dicamus, quod codex Ratisbonensis refert his
verbis ε « Sapph0, vates Graeca Lesbis ex Mitylena civitate, ad
Phaonem amatorem suum per Ovidium, ut arbitrantur nonnulli,
traducta incipit» : unde graece scriptam hanc sane epistulam
exstitisse quidam putaverunt, quam prope latinus hic poeta
transtulerit. Ego vero quod de superioribus scholiis disputatum
est, huc quoque facere existim03 nam etsi Sapphus et Phaonis
amorum apud antiquos scriptores memoria viguit,a poetis comi·
cis potissimum prodita, de clarissimae poetriae amatoria nescio
qua epistula nihil certe traditum est. Quoniam igitur in hac re
veterum testimonia desiderantur, haud videtur gravis momenti
esse temeraria ignobilis scholiastae asseverati0, qui ne ipse qui-
dem sententia sua admodum videtur fidisse, et ambiguum illud
addidit: a ut arbitrantur nonnulli. a Nam si ad XV epistulae
materiam et colorem oculos et mentem advertimus, quid inter

hanc ceterasque intersit minime perspicimus, et eam prolecto
Ovidianam esse opinio confirmatur. (V. infra C. V.).

Nulla tamen huius generis carmina apud Graecos exstitisse,

temere facias si contendas, quia vestigia eorum quaedam in
Alexandrinorum scriptis notarunt eruditi viri. a Nam ut ipse
Ovidius pluribus post annis quam epistulas suas ediderat Met.
libro nono Byblidis epistulam, versu heroo scriptam, inseruit,
ita iam Alexandrini poetae his similibusque emboliis narrationi
fabulari motum addere et iucunditatem studuerant. Hinc
Phaedrae tabellae amatoriae, quas arcarum romanarum ana-
glypha et pictura Pompeiana a conscia nutrice ad Hippolytum
perferri faciunt... hinc tot Pompeianae picturae, quas lepidissimo
argumento Cupidinem delphino advectum Polyphemo, qui
Galateam deperit, epistulam amatoriam tradentem repraesentant3
quod ludicrum argumentum certe poeta quidam aetatis alexan·
drinae, ipsa, opinor, Galateae epistula interposita, praeiverat et

 

