-68-

consonat, ΙΙΙ, 72, 76 (tuos, colos) ¹, etc.; denique leoninus
saepe pentameter evadit, l, 26 (patrios, deos), 32 (exiguo,
mero), 36 (admissos, equos), etc. (ef. Tolkiebu, op. cit, p. 154).
Hanc concinentiam eo minus vitare potuit Ovidius quo magis
epitheta ab substantivis seiungere studebat. Non tamen omnino
excusandus hic videtur, quia latinorum versuum concentus apta
syllabarum longarum et brevium compositione et certa metrorum
ratione constabat, consonantibus autern clausulis aut leoninis
versibus repugnabat, adeo ut huiusmodi concinentia, decrescente
et senescente poetica arte, apud Romanos sola postremo viguerit,
cunr pristinae metrorum leges inscientia obsolevissent. Sed in
admittendis talibus licentiis quaedam latinis poetis concessa esse
meminerimus, et nos indulgentes praestemus oportet, quia levia
haec vitia praefulgentibus virtutibus sane obscurantur.

Nunc pauca de quibusdam Nasonis artificiis addam, quae in
componendis versibus usurpantur. Occurrit imprimis ille repeti·
tionum usus, quibus splendor et gravitas sententiis additur, ll,

143 2

Stat nece matura tenerum pensare pudorem;
ln necis electu parva lutura mora est.

Sollemnis hic est poetae mos, nec sane infelix labor, nisi cum
intemperantius in eum ille proruit, lV, 143 τ

Ut tenuit domus una duos, domus una tenebit;
Oscula aperta dabas ; oscula-aperta dabis ².

ln huiusmodi enim locis rhetoricae scholae naevos reperiri
jure existimes, et minus his deliciis indulsisse poetam velles.
Probabilior sane ars illa est, qua verba contrarie relata sunt,
quoniam splendidius ita versus illustrantur et adverso sententia·
rum concursu acrius animos irritant, ΙΙΙ, 97, 100 :

Sola virum coniunx flexit .....
Saepius in domini serva vocata torum.

Plano hoc et tironibus etiam aperto artificio utinam ille tem-

1. cf. Tolkiehn, op. cit, p. 123 sq.
2. Cf. Eschenburg, op. cit, c. IV, 1 et a. .

 

